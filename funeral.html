<!DOCTYPE html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1.0">
    <meta name="description" content="">
    <meta name="author" content="">

    <title>Աբրահամ Մարուխյան</title>

    <!-- Bootstrap core CSS -->
    <link href="./assets/css/bootstrap.min.css" rel="stylesheet">
    <link href="./assets/css/bootstrap-glyphicons.css" rel="stylesheet">
    
    <!-- Remember template CSS -->
    <link href="./assets/css/remember.css" rel="stylesheet">
  </head>

<!-- NAVBAR
================================================== -->
  <body>
    <div class="navbar-wrapper">
      <div class="container">

        <div class="navbar navbar-inverse navbar-static-top">
          <div class="container">
          <button type="button" class="navbar-toggle" data-toggle="collapse" data-target=".nav-collapse">
            <span class="icon-bar"></span>
            <span class="icon-bar"></span>
            <span class="icon-bar"></span>
          </button>
            <div class="nav-collapse collapse">
              <ul class="nav navbar-nav">
                <li><a href="index.html"><B>Աբրահամ Մարուխյան</B></a></li>
                <li><a href="funeral.html">Կենսագրություն</a></li>
                <li><a href="photos.html">Նկարներ</a></li>
                <li><a href="condolences.html">Ցավակցություններ </a></li>
                <li><a href="contact.html">Տեսահոլովակ</a></li>
              </ul>
            </div>
          </div>
        </div>

      </div>
    </div>

    <!-- CENTRAL CONTAINER
    ================================================== -->
    <!-- Wrap the rest of the page in another container to center all the content. -->

    <div class="container remember">

      <div class="jumbotron">
        <div class="jumbotron">
          <h2>ՄԱՐՈՒԽՅԱՆ ԱԲՐԱՀԱՄ (ԱԲՈ) ՏԻԳՐԱՆԻ</h2>
          <hr>
          <hr>
          <br><br>
           <p>Ծնվել է 1995․ օգոստոսի 10-ին Երևանում: 2006-2011թթ. սովորել է Երևանի Չայկովսկու անվան երաժշտական միջնակարգ մասնագիտական դպրոցում՝ վոկալի բաժնում: 2013-2017թթ. սովորել է Եվրոպական համալսարանի դիվանագիտության բաժնում։ 
             2016թ. ուսանել է «Ողջ մնալու արվեստ» դպրոցում: Սովորում էր թուրքերեն՝ առաջնորդվելով. «Թշնամուն հաղթելու համար պետք է տիրապետել նրա լեզվին» նշանաբանով ու նույն կերպ ոգևորում էր ու քաջալերում իրեն շրջապատող ընկերներին։ 
             </p>
           <p>2017թ.-ին, «Պատիվ ունեմ» ծրագրով, ընդունվել է Վազգեն Սարգսյանի անվան ռազմական ինստիտուտ, որտեղ սովորել է 1 տարի։ Ռազմագիտական քննությունները հանձնել է գերազանց գնահատականներով, իր ինքնատիպ պատասխանների համար հանձնաժողովը նրան բնութագրել է որպես «Մեր օրերի խենթի»։ Ինստիտուտն ավարտելուց հետո որպես սպա մեկնել է ծառայության՝ կամավոր ընտրելով Մատաղիսը։ Մասնագիտությամբ միջազգայնագետ, ավագ լեյտենանտ Աբրահամ Մարուխյանը ծառայել է որպես հրետանու հետախուզության պետ:  
             2020թ.-ին, Արցախյան պատերազմից 15 օր առաջ, զո¬րացրվել էր։ Լսելով նենգադավ թշնամու հարձակման լուրը՝ պատերազմի առաջին իսկ օրը կամավոր մեկնել է ռազ¬մաճա¬կատ: Կռվել է Ջրա-կանում, Հորադիզում: Աբրահամը իրեն ֆիդայի էր համարում, գուցե շատերն այն լուրջ չէին ընկալում, բայց ինքն իր համոզմունքի տերը եղավ՝ գնաց ու միացավ Աղբյուր Սերոբի և Անդրանիկի քաջամարտիկներին։ 
             </p>
           <p>Անսահման էր առ հայրենիքն ունեցած Աբրահամի նվիրական սերը, քանզի նրա ներսում հայրենիքը գտնվում էր ամենավերում, որի վառ ապացույցը եղավ հանուն այդ հայրենիքի իր կյանքը հերոսաբար զոհաբերելը։
             Աբրահամն ասում էր. «Հայրենիքն ապրում է հայրենասիրությամբ և կործանվում՝ դրա պակասից»։ Աբրահամը միշտ խոսել է սպասվող պատերազմի մասին: Նա հոգեպես պատրաստ էր իր կյանքը նվիրելու հայրենիքին և իր տեղը գտնելու «Եռաբլուր» զինվորական պանթեոնում։
             2020թ. սեպտեմբերի 27-ին, վաղ առավոտյան, լսելով պատերազմի բոթը, շտապել է «ՈՄԱ», որպեսզի իրենց խմբի հետ մեկնի ռազմաճակատ, սակայն լսելով, որ «ՈՄԱ»-ի անձնակազմը մեկնելու է մի քանի օրից Քարվաճառ, մտափոխվել է և 2020թ. սեպտեմբերի 28-ի առավոտյան ուղևորվել Զինկոմիսարիատ և նույն օրն էլ մեկնել Արցախի Հանրապետություն: Ստեփանակերտում առանց հապաղելու ներկայացել է պահանջելով՝ իրեն ուղարկել թեժ գիծ՝ Ջրական(Ջաբրայիլ)։ Ջրականում էին կենտրոնացրել իսլամական վարձկան խմբավորումների մինչև ատամները սպառազինված ուժերը։ Թալիշ, Մատաղիս, Եղնիկներ, Մռավ (3724մ.) սահմանագիծը ձգվում էր լեռներով, խոր ձորերով, խորունկ կիրճերի ու անտառների բարդ ու դժվարանցանելի ճանապարհներով։ Մարտավարություն մշակելու և կիրառելու համար ժամանակ էր պահանջվում։
             </p>
           <p>Աբրահամ Մարուխյանին որպես փորձառու ռազմագետի ու դիվանագետի նշա¬նակել են Ջրականի, Հորադիզի, Արաքսի ափով մինչև Մեղրի ձգվող հայկական սահմանագծին տեղակայված 13-րդ սահմանապահների ուղեկալի պաշտպանության դասակի ղեկավար։
             2020թ. սեպտեմբերի 27-ին սկսված արցախյան 44-օրյա պատերազմի ժամանակ, հակառակորդի սանձազերծած հարձակման ընթացքում, կարողացել է անցնել թշնամու կողմից գրավված դիրքեր, ոչնչացրել կարևոր փաստաթղթեր, բերել զենք, զինամթերք։ Շատ դրական լիցքերով մարդ էր: Միշտ 
             կենսու¬րախ էր ու ժպիտը երեսին: Հենց այդպիսին էլ այսօր բոլորը հիշում են նրան։ Երբեք քաղաքական գործերով չի հետաքրքրվել: Կյանքում առաջնայինն իր համար իր հայրենիքն էր, ֆիդայիներն էին։ Նա հերոսների՝ Մոնթեի և մյուսների գաղափարներով էր ապրում և նրանց նկարներով շապիկներ էր կրում: Բոլոր հերոսների, ֆիդայիների կենսագրություններն անհատապես գիտեր ու իր գիտելիքներով վարակում էր շրջապատող մարդկանց։ Նրա միակ նպատակը հայրենիքը ազատագրված տեսնելն էր։ </p>
           <p>Պատերազմի լուրը լսելուն պես Աբոն հորն ասել է, որ իրեն հանկարծ ետ չպահեն, միևնույն է, ամեն գնով գնալու է։
             -Եթե ես չգնամ, բա էլ ո՞վ գնա: Ես պե՛տք եմ: Էնտեղ տղե՛րքս են, ես իրենց չե՛մ կարող թողնել մենակ: Կոշիկներն հագել ու գնացել է։ Ընտանիքին ասել էր՝ իբր Ստեփանակերտում է, սակայն իրականում եղել է Ջրականում։ 
             </p>
           <p>Կռվել է Ջրականում, Հորադիզում: Ջրականում 6-7 հոգանոց խմբերի են բաժանվել։ Աբոն հրամանատարն էր: Աբոյի մասին բոլոր վկաներն են ասում, որ իր պես հրամանատար քիչ կար։ Աբրահամը իր խմբի հետ պիտի պայթեցներ Արա լեռան մոտ գտնվող ադրբեջանական հենակետը։ Դեպքից մի քանի ժամ առաջ Աբրահամը զանգել է իր ընկերոջն ու հրաժեշտ տվել՝ ասելով, որ չի ափսոսա իր կյանքը հայրենիքի համար զոհաբերելու, միայն խելագարվում է այն մտքից, թե իրենից հետո ինչ կլինի իր զինվորների հետ։ Աբրահամը, զգալով վտանգը, իր զինվորներին բաժանել է երկու խմբի ու հանձնարարել՝ պայթյունի ձայնը լսելուն պես կրակ բաց անել։ Իսկ ինքը միայնակ գնացել է հանձնարարությունը կատարելու։ Ցավոք, ականանետի պայթյունից, հոկտեմբերի 2-ի լույս 3-ի առավոտյան Աբրահամն անմահացել է: 
             Որպես ֆիդայի Աբրահամի մասունքները հուղարկավորվել են «Եռաբլուր» զինվորական պան-թեոնում, «Թոխմախի» գերեզմանատանը և Հորադիզում։
             Հետմահու պարգևատրվել է «Արիություն», «Մարտական ծառայություն», «Մոնթե Մելքոնյան», «Մայրական երախտագիտություն» մեդալներով, «Մարտական խաչ» 1-ին աստիճանի շքանշանով և մի շարք պատվոգրերով։
             </p>
       </div>
      </div>
      
    </div>

    <!-- Bootstrap core JavaScript
    ================================================== -->
    <!-- Placed at the end of the document so the pages load faster -->
    <script src="./assets/js/jquery.js"></script>
    <script src="./assets/js/bootstrap.js"></script>
    <script src="./assets/js/holder.js"></script>

  </body>
</html>
